# Refleksjonsnotat

I løpet av dette prosjektet har vi lært mye nytt om programmering, datavitenskap og miljøstudier. Det har vært en del å sette seg inn i, men med godt samarbeid kom vi fram til en god måte å løse oppgaven sammen. 

Vi har lært hvordan man henter API, csv-filer og JSON-data, og hvordan man kan rydde og filtrere dataen slik at den blir mer oversiktlig og kun inneholder nødvendig og korrekt informasjon. Vi har lært å bruke ulike metoder for å hente denne dataen og fremstille den visuelt med ulike grafer. 

Vi har lært flere nyttige konsepter, spesielt det å lage klasser og objekter for å strukturere koder og unittesting for å kvalitetssikre kodene våre. Videre har vi lært hvordan man kan bruke Git for å samarbeide med et felles prosjekt, ved å jobbe i brancher og merge dette til en main-branch, og hvor mye lettere samarbeidet blir. 

Vi har også lært å bruke biblioteker, som Requests og Pandas for å hente og lese filer. Bibliotekene Matplotlib, Seaborn og Widgets er også benyttet for fremstilling og visualisering, NumPy for beregninger og Scikit-learn for å lage prediksjoner. Vi valgte å ikke bruke Pandas-SQL, fordi vi opplevde at vi hentet frem dataen på en god måte uten.   

Underveis i prosjektet har det oppstått flere utfordringer, med blant annet API-er som ikke fungerte som vi ønsket eller koder som ikke fungerte som de skulle. I løpet av de første ukene brukte vi lang tid på å finne og hente ut API, fordi vi fikk veldig ulike tilbakemeldinger av studentassistentene på hva som var riktig å velge. Derfor startet vi på nytt mange ganger. Til slutt fant vi et API som tilfredsstilte det vi ønsket å få data på.  

Ved starten av prosjektet samarbeidet vi på en PC, for å sammen forstå hva oppgavene gikk ut på. Alt var veldig nytt og ingen av oss hadde vært borti en lignende oppgave tidligere. Vi satt derfor flere timer etter hverandre på samme PC for å komme igang. Dette var en fin måte å lære av hverandre og dele kunnskap. Etter hvert som vi fikk satt oss mer inn i oppgaven og vi forsto mer hvordan programmet fungerte, fikk vi fordelt oppgaver og alle begynte å jobbe i hver sin branch slik at arbeidet skulle bli mer effektivt og vi lærte mer. Alt i alt føler vi at vi har hatt et godt samarbeid med god kommunikasjon hvor alle har bidratt.  

I starten slet vi veldig med å forstå hvordan branches fungerte og hvordan vi sammen skulle jobbe med et prosjekt på hver vår PC. Gjennom jobbing med prosjektet har vi forstått hvor mye lettere samarbeidet blir. Med å gjentatte ganger prøve og feile, fant til vi til slutt en metode som fungerte godt for oss.  


I løpet av prosjektet har vi brukt KI som en støtte for å komme i gang og forstå hvordan vi best mulig kunne lage koder, samt kvalitetssikret koder vi allerede hadde skrevet eller få hjelp til å forstå feilkoder. Den har vært en god støtte for å forstå Git og hvordan å bruke brancher og merging. I tillegg har vi brukt Jupyter-boken og ulike nettsider for å lære konseptene vi har brukt.  

Særlig i starten av prosjektet opplevde vi at studentassistentene ikke hadde helt kontroll på hva oppgaven gikk ut på, og at vi fikk forskjellige beskjeder om hva vi skulle gjøre og hva som var viktig å få med. I tillegg til at det var stor mangel på folk som kunne hjelpe, slik at vi ble sittende i flere timer uten noe å gjøre og vente på hjelp. Samtlige ganger vi spurte studentassistentene om hjelp, fikk vi beskjed om å spørre KI om hjelp først, og opplevde dermed oppfordring til bruk av KI. Det var en litt manglende introduksjon til oppgaven og det virket som om prosjektet startet før forelesningene tok for seg sentrale temaer for oppgaven.  

Med erfaringer fra dette prosjektet har vi lært hvordan man ved hjelp av programmering kan bruke gammel data til å predikere hvordan været eller liknende data kommer til å se ut i fremtiden.  

Prosjektet har bidratt til å gi oss en forståelse av viktigheten av datavitenskap og hvor mye man kan forenkle studier ved hjelp av programmering.  

Vi føler vi har fått et godt resultat med oversiktlige visualiseringer og analyser. Det er lett å navigere seg rundt i mappen vår, og ved hjelp av README-filene så kan man enkelt finne frem til det man ønsker å se på.

Vi har lært mye gjennom dette prosjektet og kommer til å ta med oss en rekke erfaringer videre. Vi har erfart hvordan vi sammen som en gruppe kan samarbeide for å både lære og forstå helt nye konsepter, fordele oppgaver og ansvar og sammen fullføre et prosjekt over lengre tid.  